Robotun temel kısımları:
------------------------
-Robotun çevresindeki verileri algılayabilmesi için gerekli sensörler (alıcılar).
-Verilerin toplanmasını ve kontrolü sağlayan elektronik devreler.
-Bu sensör verilerini kullanarak robotun amacına uygun matematiksel ve mantıksal işlemler ile karar verme olayının gerçekleşmesini sağlayan bir program (yani robotun mikrodenetleyicilerine yüklenecek algoritma).
-Verilen kararlar doğrultusunda gerekli hareketleri gerçekleştirebilecek bir mekanik düzenek.


Robot diyebilmemiz için makinenin sınırlı da olsa dış dünyadan bazı algılar yapabilmesi gereklidir.
Bu algılamalar kimyasal, ışık, şekil, renk ve konum olarak ana başlıklar halinde toparlanabilir.
Robot daha sonra algılarla elde ettiği bu verileri otonom olarak yorumlayabilmeli ve algıya ne gibi bir tepki vermesi gerektiğine karar verebilmelidir.
Son olarak da verdiği bu kararı uygulayabilmelidir. 


KISACA ROBOT 3 ANA BÖLÜMDEN OLUŞMAKTADIR:

1) Çevre hakkında gerçek zamanlı bilgi elde etmek amacıyla kullanılan alıcılar.
2) Karar vermeyi ve kontrolü sağlayan elektronik beyin.
3) Verilen kararların uygulamasını sağlayan hareket sistemleri.




Robotik Nedir?
--------------
Bazı görevler için insanın yerini tamamen alabilecek, bazı görevler için ise insanlara yardım edebilecek sistemlerin hazırlanmasıyla ilgili çalışmaları kapsayan bilim dalıdır.




Robotik Kodlama Nedir?
----------------------
Bir robotun hareketlerini kontrol etmek ve yönlendirmek için yapılan kodlamadır.
Kodladığımız nesne bir robottur.




Neden Arduino? - Arduino Nedir?
-------------------------------
Arduino bir mikrokontrolcüdür. Yani makinelerin beyni diyebiliriz.
Aslında mikrokontrolcüler kodlaması ve programlaması çok zordur.
Arduino'nun temel amacı mikrokontrolcüleri kolay programlanabilir ve kullanılabilir hale getirmektir.

Arduino kolay kullanılabilir bir yazılım ve donanım mimarisine sahip, açık kaynak kodlu bir elektronik geliştirme kartıdır. 
Açık kaynaklı demek, Arduino kartlarının devre tasarımları tamamen açık demektir ve isteyen istediği gibi üretip satabilir.
Ayrıca yazılımı da açık kaynaktır. Arduino IDE ile geliştirme yapabilirsiniz.