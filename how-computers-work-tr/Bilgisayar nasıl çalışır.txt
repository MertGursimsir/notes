Bilgisayarlar elektrik akımının saniyede milyarlarca kez kesilip tekrar açılması yoluyla çalışır.
Saniyedeki kapanıp açılma sayısı : frekans, birimi : Hertz (Hz)

Bir iletkende yeterli miktarda elektrik enerjisi olması 1 ile, olmaması 0 ile gösterilir.
Elektrik ileten telde oluşturulan bu voltaj değişimleri sayesinde bilgisayarlar veri gönderip alabilir.
5 volta yakın değerler 1, 0 volta yakın değerler 0 olarak gösterilir. 

Dijital ortamdaki tüm veriler (resimler, yazılar, sesler vb.) sayılardan oluşur.
Bu sayılar 0 ve 1 şeklinde depolama ortamlarına kaydedilip okunabilirler.

Klavyedeki her tuşun sayısal bir karşılığı vardır ve bilgisayar bu değeri tanır.
Örneğin ASCII kod tablosuna göre A harfinin karşılığı 65 sayısıdır.

Farenin tüm tuşlarının ve tekerleğinin de kendi sayısal değerleri vardır.

Ekrandaki her noktanın (piksel) rengi de sayılarla belirtilir.

Tüm renkler Kırmızı, Yeşil ve Mavi renk oranıyla ifade edilir.
Her renk tonu için 8 bit (1 bayt) alan gerekir ve RGB 24 bit (3 bayt) uzunluğundadır.
Alpha (saydamlık) bilgisi de eklenince RGBA formatı oluşur ve 32 bit (4 bayt) olur.
Her ekran türünün farklı piksel geometrileri vardır ama görüntüde önemli bir fark yoktur.

Ses dosyaları da sayılardan oluşur. Bu sayılar sesin oluşturduğu analog voltaj değişimlerinin sayısal gösterimidir.
Ses titreşimleri mikrofon üzerinde elektriksel dalgalanmalar oluşturur.
Mikrofon üzerindeki voltaj değerleri anlık olarak sayılara dönüştürülür.
Ses hoparlöre gönderilirken ise bu sayılar tekrar elektriksel dalgalanmalara çevrilir.
Örnekleme hızı saniyede kaç kez örnek alındığını belirtir, birimi Hertz (Hz)'dir.
48000 (48 KHz) örnekleme hızıyla saniyede 48000 ölçüm yapılır.
1 saniyelik sesin kaç bayt yer kaplayacağı kaydedilen formata göre değişir.
PCM gibi ham veriler çok fazla, MP3 gibi sıkıştırılmış veriler ise çok az yer kaplar.

Videolar ise görüntü ve ses dosyalarının birleştirilmesiyle oluşturulur.

Tüm bu verilerin oluşturulması ve işlenmesi bilgisayar programları sayesinde yapılır.
Programlar işlemcinin sırasıyla hangi işlemleri yapacağını belirten verilerdir.

İşlemcinin çalıştıracağı program önce RAM'e yüklenir.
Bilgisayar ilk açıldığında ROM bellek BIOS yazılımını RAM üzerine yükler ve işlemciyi başlatır.
BIOS yazılımı da hard diskin ilk sektörünü RAM belleğe yazar ve başlatır.
Bu sektör 512 bayt uzunluğundadır ve işletim sisteminin ilk parçasıdır.
BIOS işletim sistemlerini 512 baytlık ilk sektörün sonundaki 2 bayttan (16 tabanında 55 ve AA) tanır.
Hard diskte birden fazla işletim sistemi yüklüyse yüklendiği sürücünün ilk 512 baytında kendi bootloader (ön yükleyici) bölümü bulunur ve bu işletim sisteminin başlatır. 
İşletim sistemi, anakarta bağlı tüm cihazların sürücülerini RAM belleğe yükler. 
Sonrasında gerekli hizmet ve uygulamaları RAM belleğe yükler ve başlatır.
Bir uygulamayı çalıştırdığınızda işletim sistemi onu RAM belleğe yükler ve başlatır.

Programları işlemci çalıştırır.
İşlemci sadece makine dilinden anlar.
İnsanlar için makine dilinden anlamak çok zordur. O yüzden sayıların yerine mnemonic denilen kelimeler kullanılır.
Program kodları bu dille yazılır ve derlenerek sayılara dönüştürülür.
Makine diline en yakın programlama dili : ASSEMBLY.
Assembly komutları işlemci komutlarına (opcode) kolayca dönüştürür.
Assembly makine dilinden kolaydır ama insan diline yakın değildir. Bu yüzden C gibi diller geliştirilmiştir.
C kodları önce Assembly koduna, sonra da makine kodlarına çevrilir.

Her işlemci üreticisi işlemcinin yapabileceği işlemlerin listesini sitesinde yayınlar.
Bu işlem kodlarına kısaca opcode (operation code) denir.
Tüm bu komutların listesi de instuction set olarak adlandırılır.

Programlar derleyici (assembler) yardımıyla sayılara, yani makine diline çevrilir.

RAM üzerindeki veri alanlarına işlemci adresler yoluyla erişir.
İşlemciye RAM üzerinde bir komutun adresi bildirildiğinde buradan çalışmaya başlar. 

İşlemci yapısında: milyonlarca transistör,
                   işlem komutlarının yürütülmesini denetleyen kontrol ünitesi,
                   mantıksal ve matematiksel işlemleri yapan Aritmetik Mantık Ünitesi (ALU),
                   verileri geçici olarak saklayan kaydediciler (Register),
                   bellek erişimini kolaylaştıran bellek yönetimi ünitesi bulunur.

İşlemci anakart üzerindeki tüm donanımlarla sürekli etkileşim halindedir.
Grafik, ses ve ethernet kartları gibi ana karta direkt bağlı devrelerden USB portlarına takılıp çıkarılabilen cihazlara kadar.